Milióny ľudí po celom svete každý deň používajú Signal na komunikáciu zadarmo. Posielajte a prijímajte správy vo vysokom rozlíšení, zúčastňujte sa na HD (video) hovoroch a objavujte nové možnosti, ktoré vám pomáhajú zostať v kontakte. Pokročilá technológia na udržanie súkromia je v aplikácii Signal vždy zapnutá, takže sa môžete plne sústrediť na zdieľanie momentov, na ktorých záleží, s ľuďmi, na ktorých vám záleží.

• Povedzte čokoľvek – Najmodernejšie koncové šifrovanie (postavené na otvorenom protokole Signal Protocol) udržuje vaše rozhovory v bezpečí. Súkromie nie je niečo voliteľné - tak proste funguje Signal. Každá správa, každý hovor, každý raz.

• Buďte rýchli – Správy sú doručené rýchlo a spoľahlivo a to i v pomalých sieťach. Signal je optimalizovaný na fungovanie aj v tých najťažších podmienkach.

• Cíťte sa slobodne – Signal je úplne nezávislá 501c3 nezisková organizácia. Vývoj je podporovaný ľudmi, ako ste vy. Žiadne reklamy. Žiadne trackery. Žiadne žarty.

• Buďte sami sebou – Na komunikáciu s priateľmi môžete používať svoje telefónne číslo a adresár kontaktov.

• Ozvite sa – Či už žijú na druhom konci mesta, alebo na druhom konci sveta, kvalita zvuku a videa v aplikácii Signal vám dá s priateľmi a rodinou pocit blízkosti.

• Šepkajte pod rúškom tmy – Ak odmietate vidieť svetlo, tak sa prepnite do tmavého prostredia.

• Známe zvuky – Priraďte každému kontaktu vlastnú zvučku, alebo si zvuky úplne vypnite. Simon & Garfunkel o ňom v roku 1964 napísali hit a vy si zvuk ticha môžete vychutnať kedykoľvek, keď si zvolíte "žiadne" zvonenie pre upozornenia.

• Predstavte si toto – Používať vstavaný editor na kreslenie, orezávanie a otáčanie odosielanej fotky. A ak by ste mali pocit, že fotka nehovorí sama za seba, môžete k nej ešte pridať vlastný text.


Ak potrebujete pomoc, máte otázky, alebo potrebujete viac informácií, navštívte:
https://support.signal.org

Zdrojový kód:
https://github.com/signalapp

Sledujte náš Twitter (@signalapp) a Instagram (@signal_app) pre všetky najnovšie aktualizácie a oznamy.
