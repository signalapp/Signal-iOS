Signal เป็นแอปส่งข้อความที่ให้ความสำคัญสูงสุดกับความเป็นส่วนตัว นอกจากจะฟรีและใช้งานง่าย ยังมีการเข้ารหัสอย่างแน่นหนาตั้งแต่ต้นทางถึงปลายทาง ให้คุณอุ่นใจได้ว่าการติดต่อสื่อสารจะเป็นส่วนตัวอย่างแน่นอน

• ส่งข้อความ ข้อความเสียง รูปภาพ วิดีโอ GIF และไฟล์ต่างๆ ได้ฟรี เพราะ Signal ใช้การเชื่อมต่อกับอินเทอร์เน็ตมือถือของคุณ คุณจึงสามารถเลี่ยงค่าธรรมเนียมจากบริการส่งข้อความและข้อความภาพ (SMS และ MMS) ได้

• โทรเสียงหรือวิดีโอคอลหาเพื่อนได้ชัดแจ๋วด้วยการโทรแบบเข้ารหัส พร้อมรองรับการโทรกลุ่มสูงสุดถึง 40 คน

• ไม่พลาดทุกการติดต่อด้วยแชทกลุ่มที่รองรับได้สูงสุด 1,000 คน จัดการได้ว่าจะให้ใครมีสิทธิ์โพสต์และควบคุมสมาชิกในกลุ่มด้วยการตั้งค่าสิทธิ์สำหรับผู้ดูแล

• แชร์รูปภาพ ข้อความ หรือวิดีโอในสตอรี่ที่จะหายไปภายใน 24 ชั่วโมง การตั้งค่าความเป็นส่วนตัวช่วยให้คุณกำหนดได้ว่าจะให้ใครเห็นสตอรี่ไหนบ้าง

• Signal ถูกสร้างขึ้นเพื่อรักษาความเป็นส่วนตัวของคุณ เราไม่รู้ข้อมูลใดๆ ของคุณ และไม่รู้ว่าคุณพูดคุยกับใคร โปรโตคอลโอเพ่นซอร์สของ Signal หมายความว่าเราจะไม่สามารถอ่านข้อความหรือแอบฟังการโทรของคุณได้ นั่นหมายรวมถึงบุคคลที่สามและไม่ว่าจะใครก็ตามด้วย ไม่มีการเก็บข้อมูล ไม่มีเจตนาแอบแฝง และไม่มีทางเปลี่ยนแปลง 

• Signal เป็นองค์กรอิสระและไม่แสวงหาผลกำไร ชวนให้คุณมาสัมผัสเทคโนโลยีที่ไม่เหมือนใครจากองค์กรที่แตกต่าง ในฐานะองค์กรที่ไม่แสวงหากำไรประเภท 501c3 เราได้รับการสนับสนุนจากการบริจาคของคุณ ไม่ใช่จากโฆษณาหรือนักลงทุน 

• หากต้องการความช่วยเหลือ มีคำถาม หรืออยากทราบข้อมูลเพิ่มเติม กรุณาไปที่ https://support.signal.org/

ดูรหัสต้นทาง (source code) ของเราได้ที่ https://github.com/signalapp 

ติดตามเราได้บน Twitter @signalapp และ Instagram @signal_app
