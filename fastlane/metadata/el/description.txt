Εκατομμύρια χρήστες χρησιμοποιούν το Signal καθημερινά, για δωρεάν και άμεση επικοινωνία, σε όλα τα μέρη του κόσμου. Στείλε και λάβε μηνύματα με αξιόπιστο τρόπο, πάρε μέρος σε κλήσεις ήχου και βιντεοκλήσεις υψηλής ανάλησης, και εξερεύνησε τις ολοένα αυξανόμενες νέες δυνατότητες που σε βοηθούν στην επικοινωνία σου. Η εξελιγμένη τεχνολογία προστασίας της ιδιωτικότητας του Signal είναι πάντα ενεργοποιημένη, οπότε μπορείς να επικεντρωθείς στις στιγμές που σε νοιάζουν, και να τις μοιραστείς με τους πιο κοντινούς σου ανθρώπους.

• Πές ό,τι θες – Κρυπτογράφηση από άκρο σε άκρο, τελευταία λέξη της τεχνολογίας (με τη δύναμη του πρωτόκολλου ανοιχτού κώδικα Signal Protocol™), που διασφαλίζει τις συνομιλίες σου. Η ιδιωτικότητα δεν είναι μια προαιρετική επιλογή, αλλά πολύ απλά ο τρόπος λειτουργίας του Signal. Κάθε μήνυμα, κάθε κλήση, κάθε φορά.

• Με ταχύτητα – Τα μηνύματα παραδίδονται γρήγορα και αξιόπιστα, ακόμα και σε αργά δίκτυα. Το Signal έχει βελτιστοποιηθεί ώστε να λειτουργεί σωστά ακόμα και στα πιο περιοριστικά περιβάλλοντα.

• Νιώσε ελευθερία – Το Signal είναι μια εντελώς ανεξάρτητη μη κερδοσκοπική οργάνωση (501c3). Η ανάπτυξή του υποστηρίζεται από χρήστες όπως εσύ. Χωρίς διαφημίσεις. Χωρίς παρακολούθηση. Σοβαρά.

• Να είσαι ο εαυτός σου – Μπορείς να χρησιμοποιήσεις τον υφιστάμενο αριθμό τηλεφώνου σου και τις επαφές σου για να επικοινωνήσεις με ασφάλεια με τους φίλους και τις φίλες σου.

• Μίλα δυνατά – Η βελτιωμένη ποιότητα ήχου και εικόνας του Signal θα σε φέρει πιο κοντά στους φίλους και την οικογένειά σου, είτε αυτοί μένουν στη δίπλα γειτονία, είτε στην άλλη άκρη του κόσμου.

• Ψίθυροι στο σκοτάδι – Ενεργοποίησε το σκοτεινό θέμα αν δεν σου αρέσει το φως.

• Γνώριμοι ήχοι – Επέλεξε διαφορετικό ήχο ειδοποίησης για κάθε επαφή, ή απενεργοποίησε εντελώς τους ήχους. Τα Ξύλινα Σπαθιά τραγουδούσαν το 1993 για τη Σιωπή, και αν θες να τη ζήσεις κι εσύ, επέλεξε "Κανένα" ως το ήχο ειδοποιήσεων.

• Για δες – Χρησιμοποίησε τις ενσωματωμένες δυνατότητες επεξεργασίας εικόνας, για να σκετσάρεις, να κόψεις και να στρέψεις εξερχόμενες φωτογραφίες. Μπορείς ακόμα, χρησιμοποιώντας το εργαλείο κειμένου, να προσθέσεις κι άλλες λέξεις στις 1000 που ήδη αξίζει η φωτογραφία σου.


Για υποστήριξη, ερωτήσεις, ή περισσότερες πληροφορίες, επισκέψου:
https://support.signal.org

Πηγαίος κώδικας:
https://github.com/signalapp

Ακολούθα μας στο Twitter (@signalapp) και το Instagram (@signal_app) για όλα τα τελευταία νέα και ανακοινώσεις.
